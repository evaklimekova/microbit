# Micro:bit

## Workshop Banská Bystrica
Vo štvrtok 1. marca 2018 v čase od 14:30 do 17:00 sa uskutoční v BB kurz pre učiteľov informatiky. Viac info [na tomto linku](http://micropython.sk/microbit/microbit-bb.pdf).

![Micro:bit](https://twsu-production.s3.amazonaws.com/files/marnieGIF-1458650688454.gif)

## Čo je to micro:bit?
Malá edukačná doska vhodná pre využitie vrámci hodín informatiky na základných a stredných školách. Je možné programovať ju v MicroPythone, C, JavaScripte a cez Blockly (podobné Scratch).

## Prečo je tak populárny?
V roku 2016 vo Veľkej Británií vláda rozdala každému siedmakovi na základných školách (približne 11 rokov) vývojovú dosku BBC micro:bit (takmer 1 milión kusov). Za prvý polrok projektu sa 85% učiteľov vyjadrilo, že hardvér na hodinách informatiky spravil výučbu pre žiakov zaujímavejšou a až 90% žiakov sa po projekte vyjadrilo, že naučiť sa programovať je možné úplne pre každého (nie len pre žiakov s informatickým zameraním). U dievčat bol pozorovaný 70% nárast záujmu o informatiku. Približne polovica učiteľov uviedla, že sa po projekte cítili viac sebavedomí v programovaní, a to predovšetkým tí učitelia, ktorí nemali veľa predchádzajúcich skúseností s programovaním.

## micro:bit workshop
Na micro:bit workshope si predstavíme edukačnú dosku BBC Micro:bit, vývojové prostredia pre toto zariadenie a niekoľko príkladov praktických hardvérových zadaní. Zariadenia navrhli vo Veľkej Británií a vďaka ich jednoduchosti a špecifickému dizajnu pre vzdelávacie účely sú veľmi obľúbené v školách v zahraničí. Vyskúšame si prácu v online prostredí, v ktorom vieme programovať micro:bit bez nutnosti inštalácie softvéru na počítači a následne prejdeme do prostredia “Mu”, ktoré je využiteľné nie len pre Micro:bit, ale aj ako alternatíva k IDLE. Programovať budeme pomocou Blockly a MicroPythonu.

Na workshope začneme jednoduchšími úlohami, ktoré využívajú len vbudované senzory zariadenia a následne prejdeme k pripájaniu externých súčiastok, vďaka ktorým je možné vytvárať väčšie projekty s presahmi do iných predmetov ako napríklad fyzika, biológia alebo výtvarná výchova. Príkladmi takýchto projektov môže byť automatizovaný kvetináč, vlastná meteostanica či domáci bezpečnostný alarm.

Workshop je bezplatný a vieme Vám na mieste zapožičať počítač.
Pre účasť na workshope je potrebná [registrácia na tomto odkaze](http://bit.ly/microbit-bb)

## Učíme s Hardvérom
Projekt Učíme s Hardvérom je iniciatívou občianskeho združenia SPy, ktorého cieľom je priniesť zaujímavejšie hodiny informatiky do škôl. Viac info [nájdete na tomto odkaze](http://micropython.sk/microbit/ucime-s-hardverom.pdf)

## SPy o.z. a PyConSK
Projekt je zastrešený občianskym združením SPy, ktoré organizuje každoročnú medzinárodnú konferenciu PyCon SK a pravidelné mesačné meetupy v Bratislave. Súčasťou  konferencie je aj sekcia pre učiteľov, EduTrack, so zameraním na vyučovanie programovania v jazyku Python, oboznámenie učiteľov s novými trendmi a možnosťami v oblasti programovania.
